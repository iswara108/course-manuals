<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>
    Mandukya Upanishad Mantras
  </title>
  <link rel="stylesheet" href="style.css" />
</head>

<body>
  <main style="display:grid; align-content:center; height:100%;">
    <h1 style="font-family: Arial, Helvetica, sans-serif;">māṇḍūkyopaniṣad mantras</h1>
    <h2 style="font-family: Arial, Helvetica, sans-serif;">āgamaprakaraṇam</h2> <br>
    <section>
      <p class="sutra-iast"><span class="iast">
          omityetadakṣaramidaṃ sarvaṃ tasyopavyākhyānaṃ bhūtaṃ bhavadbhaviṣyaditi sarvamoṅkāra eva |<br />
          yaccānyattrikālātītaṃ tadapyoṅkāra eva || 1 ||</span></p>
      <p class="sutra-iast"><span class="iast">
          sarvaṃ hyetadbrahmāyamātmā brahma so’yamātmā catuṣpāt || 2 ||</span></p>
      <p class="sutra-iast"><span class="iast">
          jāgaritasthāno bahiḥprajñaḥ saptāṅga ekonaviṃśatimukhaḥ sthūlabhugvaiśvānaraḥ prathamaḥ pādaḥ || 3 ||</span>
      </p>
      <p class="sutra-iast"><span class="iast">
          svapnasthāno’ntaḥprajñaḥ saptāṅga ekonaviṃśatimukhaḥ praviviktabhuktaijaso dvitīyaḥ pādaḥ || 4 ||</span></p>
      <p class="sutra-iast"><span class="iast">
          yatra supto na kañcana kāmaṃ kāmayate na kañcana svapnaṃ paśyati tatsuṣuptam |<br />suṣuptasthāna ekībhūtaḥ
          prajñānaghana evānandamayo hyānandabhukcetomukhaḥ prājñastṛtīyaḥ pādaḥ || 5 ||</span></p>
      <p class="sutra-iast"><span class="iast">
          eṣa sarveśvara eṣa sarvajña eṣo’ntaryāmyeṣa yoniḥ sarvasya prabhavāpyayau hi bhūtānām || 6 ||</span></p>
      <p class="sutra-iast"><span class="iast">
          nāntaḥprajñaṃ nabahiḥprajñaṃ nobhayataḥprajñaṃ naprajñānaghanaṃ naprajñaṃ nāprajñam |<br />
          adṛśyamavyavahāryamagrāhyamalakṣaṇamacintyam
          avyapadeśyamekātmapratyayasāraṃ prapañcopaśamaṃ śāntaṃ
          śivamadvaitaṃ caturthaṃ manyante sa ātmā sa vijñeyaḥ || 7 ||</span></p>
      <p class="sutra-iast"><span class="iast">
          so’yamātmādhyakṣaramoṅkāro’dhimātraṃ pādā mātrā mātrāśca pādā akāra ukāro makāra iti || 8 ||</span></p>
      <p class="sutra-iast"><span class="iast">
          jāgaritasthāno vaiśvānaro’kāraḥ prathamā mātrāpterādimattvādvāpnoti ha vai sarvānkāmānādiśca bhavati ya evaṃ
          veda || 9 ||</span></p>
      <p class="sutra-iast"><span class="iast">
          svapnasthānastaijasa ukāro dvitīyā mātrotkarṣādubhayatvādvotkarṣati ha vai jñānasantatiṃ samānaśca bhavati
          nāsyābrahmavitkule bhavati ya evaṃ veda || 10 ||</span></p>
      <p class="sutra-iast"><span class="iast">
          suṣuptasthānaḥ prājño makārastṛtīyā mātrā miterapītervā minoti ha vā idaṃ sarvamapītiśca bhavati ya evaṃ veda
          || 11 ||</span></p>
      <p class="sutra-iast"><span class="iast">
          amātraścaturtho’vyavahāryaḥ prapañcopaśamaḥ śivo’dvaita evamoṅkāra ātmaiva saṃviśatyātmanātmānaṃ ya evaṃ veda
          || 12 ||</span></p>

    </section>
  </main>
</body>

</html>